+++
title = '... o kłamstwach we wniosku unijnym i błędnej analizie popytu'
date = '2024-12-20'
draft = false
tags = ['aktualnosci', 'historia', 'C U P T', 'dofinansowanie']
+++

Wymogiem poprawności wniosku o dofinansowanie jest przedstawienie Studium Wykonalności dla inwestycji przez inwestora. We wniosek złożony przez Miasto Gdańsk niestety zawiera poważne błędu i przekłamania. 

<!-- more -->

Powyższy wymóg wynika z Vademecum Beneficjenta wydanym w 2016 r., opracowanym przez Centrum Unijnych Projektów Transportowych (CUPT).  Rozdział „Analiza Popytu” Vademecum wskazuje konieczność wariantowania przedsięwzięcia (w opcjach inwestycyjnej i bezinwestycyjnej) z dopiskiem cyt.: „Jeśli rozważane w analizie opcji alternatywne warianty inwestycji różnią się od siebie istotnie przepustowością lub przebiegiem połączeń i spodziewamy się istotnych różnic między nimi w efektach społeczno-ekonomicznych, w myśl zapisów Załącznika III do Rozporządzenia 207/2015 przygotowujemy również osobne prognozy dla każdego wariantu alternatywnego.”

## Ukryty wariant

Miasto Gdańsk jako inwestor, w Studium Wykonalności w rozdziale 7. Prognoza popytu, załącznik: Analiza i prognoza ruchu na potrzeby wniosku o dofinansowanie dla projektu pn.: „Gdański Projekt Komunikacji Miejskiej etap VA - budowa linii tramwajowej Gdańsk Południe – Wrzeszcz (GPW)” przedstawiło sposób wariantowania, gdzie:

* **wariant 0 – bezinwestycyjny**, zakładający zaniechanie realizacji przedmiotowej inwestycji polegającej na budowie linii tramwajowej Gdańsk Południe – Wrzeszcz (GPW) wraz infrastrukturą towarzyszącą.
* **wariant 1 – inwestycyjny**, zakładający realizację przedmiotowej inwestycji polegającej  na budowie linii tramwajowej Gdańsk Południe – Wrzeszcz (GPW) wraz infrastrukturą towarzyszącą. (W przebiegu włączenia linii tramwajowej do al. Grunwaldzkiej na wysokości ul. Bohaterów Getta Warszawskiego).

Inwestor (Gmina Miasto Gdańsk) w żaden sposób nie odniósł się do tego, że sama trasa była wariantowana w przebiegu od początku fazy projektowej w 2016 r. czego dowodem jest obowiązujący **Strategiczny Program Transportowy dzielnicy Południe w mieście Gdańsku w zakresie trasy Gdańsk Południe-Wrzeszcz (Załącznik nr 1 do Uchwały Nr XXXI/857/16 Rady Miasta Gdańska z dnia 24.11.2016 r)**. Dla obu z proponowanych wariantów przebiegu linii tramwajowej miasto wnioskowało o  decyzję środowiskową:
* **Wariant fioletowy 1** – zakłada włączenie tramwaju do al. Grunwaldzkiej przez ul. Bohaterów
Getta Warszawskiego
* **Wariant fioletowy 2** – zakłada włączenie tramwaju do al. Grunwaldzkiej przez ul. Do Studzienki

Co więcej, przywoływany Strategiczny Program Transportowy, już w 2016 roku stwierdzał że tzw. **wariant filetowy 2 “Od ulicy Fiszera trasa biegnie korytarzem wzdłuż istniejącej ulicy Do Studzienki. Budowa kończy się na skrzyżowaniu z Aleją Grunwaldzką.” jest korzystniejszy** (i zdobył więcej punktów niż proponowany wariant przez ulicę Bohaterów Getta Warszawskiego) - można to porównać z [aneksem do aktualizacji SPT, strona 14](Aktualizacja__SPT-aneks.pdf). 

**Wobec powyższego, zgodnie z Rozporządzeniem Wykonawczym Komisji (UE) 2015/207 inwestor, tu Miasto Gdańsk, powinno przygotować osobną Analizę Popytu dla Wariantu fioletowego 2, której nie ma we wniosku.**

Analiza popytu w rozumieniu z Rozporządzenia Wykonawczego Komisji (UE) 2015/207 punkt 2.1.4. podpunkt 2. cyt.:
> ” (..)w ramach analizy popytu określa się i przedstawia ilościowo zapotrzebowanie społeczne na inwestycje, zaś za minimum uznaje się: (…) aspekty dotyczące dostaw, w tym analizę istniejących dostaw i przewidywanego rozwoju (infrastruktury);”

Załączony do Studium Wykonalności (rozdział 7) dokument nie uwzględnia aspektu dostaw, tym samym nie spełniając wymaganego minimum z zakresu analizy popytu.

Dodatkowo, zgodnie z Rozporządzeniem Wykonawczym Komisji (UE) 2015/207 (_2.1.4. Wykonalność projektu oraz analiza popytu i wariantów_) Studium Wykonalności musi zawierać Analizę Wariantów. **Przedstawiona przez Miasto Gdańsk w SW punkcie 6.1. Strategiczna analiza wariantów zataja istnienie alternatywnej drogi przejazdu tramwaju (Wariant fioletowy 2)**. Sugeruje to, że celowe nieumieszczenie Strategicznego Programu Transportowego dzielnicy Południe w mieście Gdańsku w zakresie trasy Gdańsk Południe-Wrzeszcz na liście dokumentów strategicznych wymienionych w punkcie 6.1.

Czy ukryto alternatywny wariant, z uwagi na to, że mógłby okazać się korzystniejszy?

## Przekłamane kartogramy ruchu

Analizując treść dokumentu Analiza i prognoza ruchu na potrzeby wniosku o dofinansowanie dla projektu pn.: „Gdański Projekt Komunikacji Miejskiej etap VA - budowa linii tramwajowej Gdańsk Południe – Wrzeszcz (GPW)” zauważam, że **kartogramy natężenia ruchu istotnie różnią się od liczb przedstawianych w Raporcie Oddziaływania na Środowisko** dla projektu „Budowa ulicy Nowej Politechnicznej w Gdańsku z włączeniem tramwaju w aleję Grunwaldzką na wysokości ulicy Getta Warszawskiego” w rozdziale 2.3.1 w tabeli nr. 1 Prognozowane natężenie ruchu w rok po oddaniu przedsięwzięcia do użytkowania (RDOS-Gd-W00.4207.15.2017.AT.21).

Jako mieszkańcy ulicy Bohaterów Getta Warszawskiego, bezpośredniego terenu inwestycji skupmy się na analizie ruchu drogowego na tej też ulicy. Według Decyzji Środowiskowej natężenie ruchu na ulicy BGW będzie wynosić 500 poj/dobę, gdzie wniosek unijny zakłada stałą wartość natężenia ruchu ok. 1000 poj/dobę od 2022 r. do 2038 r. (niezależnie od wariantu). Dodatkowo Decyzja środowiskowa zawiera Prognozowane natężenie ruchu w pojazdach na dobę w rok po oddaniu przedsięwzięcia do użytkowania dla alternatywnego wariantu trasy - Wariant fioletowy 2, inwestor wraz ze zmianą wariantu prognozuje zwiększenie natężenia ruchu z 500 do 5000 poj/dobę. Z kolei wariant bezinwestycyjny we wniosku unijnym nie zmienia wartości natężenia ruchu na ulicy Bohaterów Getta Warszawskiego. **Niezależnie od wariantu, liczby z decyzji środowiskowej znacznie odbiegają od liczb przedstawionych we wniosku o dofinansowanie.**

Dołączona do wniosku Analiza Popytu zawiera inne założenia wejściowe w kontekście rozwoju sieci drogowej w zależności od wariantu. Wariant 0 (bezinwestycyjny) nie uwzględnia budowy drogi Nowa Politechniczna o przekroju 1x2. Inwestycja drogowa pojawia się tylko w Wariancie 1 (inwestycyjnym) znacząco wypływając na natężenie ruchu między innymi na ulicy Do Studzienki, Jaśkowa Dolina, Traugutta, Sobieskiego oraz powstanie nowego szlaku komunikacyjnego.

**Uwzględnienie inwestycji drogowej Nowa Politechniczna tylko w jednym wariancie zniekształca wynik prognozy, uniemożliwiając jednoznaczne porównanie wariantów.**

Wariant inwestycyjny wykazuje ok. 40% wzrost natężenia ruchu na odcinku ul. Do Studzienki od al. Grunwaldzkiej do ul. Fiszera w porównaniu z Wariantem bezinwestycyjnym w roku 2053 (ostatnim analizowanym). W dalszym odcinku ul. Do Studzienki w przypadku Wariantu bezinwestycyjnego, natężenie ruchu w roku 2053 nieoczekiwanie spada do wartości poniżej 100 poj./godz. wykazując najniższe natężenie ruchu wśród analizowanych okresów dla tej ulicy.

Nie jest także możliwe jednoznaczne stwierdzenie przyczyny wzrostu natężenia ruchu na ul. Jaśkowa Dolina w roku 2053 w wariancie bezinwestycyjnym w porównaniu do wariantu inwestycyjnego z powodu nieuwzględnienia w jednym z nich nowej drogi.

---

Pozostaje tylko zadać pytanie, co stara się ukryć miasto forsując inwestycję o gorszym przebiegu, o zwiększonym, negatywnym oddziaływaniu na środowisku i w żaden sposób nie poprawiającej transportu publicznego w mieście. 