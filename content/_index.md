+++
date = 2024-06-01T08:00:00-00:00
draft = false
+++

Od 8 lat władze Gdańska próbują przeforsować wariant nowej trasy tramwajowej Gdańsk Południe-Wrzeszcz (czasami niesłusznie nazywanej również Nową Politechniczną), który budzi protesty społeczne w całej okolicy. Wzdłuż ul. Bohaterów Getta Warszawskiego znajdują się zabytkowe kamienice posadowione na palach, a 40-50-tonowe wagony miałyby przejeżdżać w odległości 4-5 m od nich.

Drugi wariant tej inwestycji (przez ul. Do Studzienki), mimo że uzyskał wyższą ocenę w raporcie środowiskowym, został przez wiceprezydenta Alana Aleksandrowicza ze względów pozamerytorycznych wycofany pod koniec 2019 roku. Jako mieszkańcy terenów, przez które trasa miałaby przebiegać, staramy się z pewnymi sukcesami (m.in. zmusiliśmy władze do przeprowadzenia części badań i usunięcie zgody na utworzenie obszaru ograniczonego użytkowania), o zmianę polityki władz i realizację projektu w prostym i logicznym przebiegu. Do tej pory, mimo wielokrotnych naszych apelów, nie odbyły się konsultacje społeczne tej silnie wpływającej na środowisko inwestycji.  
