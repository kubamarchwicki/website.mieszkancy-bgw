+++
title = '"Tramwajówka" - 18 lipca'
date = '2024-07-18'
draft = false
tags = ['tygodniówka']
+++

Kilka bieżących spraw (np. o absolutoryjnej radzie miasta), o dofinansowaniu o które miasto wystąpiło, ale przede wszystkim o naszym festynie 27 lipca 2024 - na ulicy Bohaterów Getta Warszawskiego

<!--more-->

Drodzy sąsiedzi, przyjaciele,

To że przez chwilę nie było tramwajówki, która tygodniówką zdecydowanie już nie jest, to nie znaczy, że nic się nie dzieje. Odwrotnie, dzieje się na tyle dużo, że nie było kiedy usiąść i spisać tego wszystkiego w jedną wiadomość. 
Ale i temu wychodzimy naprzeciw. Mamy stronę, o której pisałem poprzednio: https://mieszkancybgw.pl/, a która zyskała warstwę wizualną i więcej treści. Stronę aktualizujemy na bieżąco.
Założylismy też społeczność na whatsapp: https://chat.whatsapp.com/G5BRPyF8XUkChnMSzwlgCx - mamy nadzieję że dzięki niej uda nam się przyspieszyć trochę przepływ informacji. A co u nas?

Na początek pozytyw, na 27 lipca 2024 (sobota) na ulicy Bohaterów Getta Warszawskiego będzie festyn. Nasze święto ulicy. 
Będą mieszkańcy, będzie muzyka, będzie historia ulicy, będzie można w miłej atmosferze zobaczyć się z mieszkańcami, lepiej poznać to co przez lata działo się w tej części Wrzeszcza (a historię są niesamowite).
Zaczynamy od godziny 16.00
Więcej bieżących informacji będzie oczywiście na stronie: https://mieszkancybgw.pl/festyn/ 

A z rzeczy mniej przyjemnych. 
20 czerwca 2024 odbyła się absolutoryjna Rada Miasta Gdańsk. Mam poczucie jakby to było wieki temu, a to niecały miesiąc. To co mówiliśmy jest oczywiście na naszej stronie, w formie wideo lub formie tekstowej: https://mieszkancybgw.pl/aktualnosci/2024-06-20_sesja_rady_miasta/ 
O ile po samej sesji można mieć poczucie że wszyscy mówili to samo co zawsze i nikt o włos nie zamierza zmienić zdania - to jednak poza kamerą udało nam się porozmawiać z wieloma ciekawymi osobami, czego wynikiem są akcje o których więcej poniżej. 

Co do samego tramwaju, miasto niczym buldożer, brnie dalej. 12 lipca była konferencja prasowa na temat złożenia przez miasto wniosku o dofinansowanie unijne. Oczywiście uświetniliśmy to spotkanie naszą obecnoscią, a nasz komentarz (także w formie wideo) jest na naszej stronie https://mieszkancybgw.pl/aktualnosci/2024-07-14_dofinansowanie/  
Złożenie wniosku o dofinansowanie to kamień milowy dla miasta. Ale też kamień milowy dla nas. Obecne projekty unijne wymagają od miast podejścia partycypacyjnego i włączania mieszkańców w proces inwestycyjny. W przypadku tzw. linii tramwajowej Nowa Politechniczna nigdy takiego dialogu nie było. Fakty o “dialogu z mieszkańcami” wypunktowaliśmy i opisaliśmy na naszej stronie: https://mieszkancybgw.pl/aktualnosci/2024-06-30_historia_spotkan_z_mieszkancami/.

Wracając trochę do Rady Miasta, z 16 przedstawicieli mieszkańców (zamiast regulaminowych 15 - sic!) 5 osób wypowiadało się na temat Górnego Wrzeszcza, wyrażając niezadowolenie z miejskich planów zniszczenia naszej dzielnicy. Czy to poprzez budowę tramwaju przez Bohaterów Getta Warszawskiego, zamiast korzystniejszych wariantów, poprzez wyburzenia domów handlowych i zastępowanie ich wieżowcami - mówimy o planach wobec Manhattanu, bądź spekulacjach medialnych odnośnie Jantaru, skończywszy na budowie linii tramwajowej poprzez deptak na Klonowej i plac Czerwonych Gitar - do dworca PKP. 
Poprzez wspólną tramwajową sprawę, ulica Klonowa w ostatnich dniach także została udekorowana plakatami, wyrażając swój sprzeciw dalszej rozbudowie sieci tramwajowej wbrew mieszkańcom. I to nie jest ich ostatnie słowo.

Do zobaczenia na 27 lipca na Bohaterów Getta
