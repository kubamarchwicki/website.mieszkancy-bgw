+++
title = '"Tramwajówka" - marzec 2025'
date = '2025-03-17'
draft = false
tags = ['tygodniówka']
+++

Nasz regularny newsletter - marcowy - ze szczegółami inwestycji. 

<!--more-->

Poza tym w niniejszym wydaniu będzie:

* O naszej korespondencji z organami centralnymi.
* O stanie inwestycji i decyzjach administracyjnych.
* O kilku rozważaniach na temat potencjalnych terminów 

# Pisma do Centrum Unijnych Projektów Transportowych (CUPT)

Na przestrzeni ostatnich kilku miesięcy wymieniliśmy sporo korespondencji z centralnymi organami odpowiedzialnymi za przyznanie miastu (części) środków na realizację inwestycji.
Na naszej stronie pod adresem https://mieszkancybgw.pl/tags/c-u-p-t/ zebraliśmy nasze pisma, stanowiska, odpowiedzi.

Nie wiemy jaki to przyniesie efekt, nie wiemy czy wpłynie na decyzję organu. Naszym zadaniem jest przede wszystkim informowanie organów pracujących nad sprawą o faktach i rzeczywistym obrazie tej inwestycji.

# Wstrzymanie pozwolenia na budowę zbiornika pod Bohaterów Getta Warszawskiego

Pozwolenie wodnoprawne na budowę zbiornika retencyjnego pod ulicą Bohaterów Getta Warszawskiego (sięgającego od terenu Instytutu Maszyn Przepływowych PAN, poprzez ulicę Fiszera, aż do ulicy Grunwaldzkiej), wciąż jest wstrzymane. Aktualny termin wydania decyzji to 30 marca 2025.
Na 27 marca 2025 wyznaczone jest też posiedzenie Wojewódzkiego Sądu Administracyjnego w sprawie oceny, czy Wody Polskie miały prawo wznowić postępowanie (sygnatura akt II SA/Gd 1248/24) - rozprawa będąca wynikiem skargi na wznowienie postępowania i uzyskania przez mieszkańców statusu strony w postępowaniu w sprawie zbiornika retencyjnego,

Poza kwestią zbiornika retencyjnego, aktywnie też monitorujemy inne kwestie dotyczące ochrony zabytków powiązane z inwestycją tramwajową.

# Status inwestycji i dofinansowania

Aktualnie cała inwestycja jest w zawieszeniu. Jak usłyszeliśmy w Wydziale Projektów Inwestycyjnych Urzędu Miejskiego w Gdańsku: dopóki nie ma prawomocnej decyzji w kwestii zbiornika retencyjnego, przedłużane są prace na projektem wykonawczym oraz wysyłane są prośby o przedłużenie terminów związanych ze złożonymi przez miasto pozwoleniami (w Urzędzie Wojewódzkim).

Oznacza to, że mało prawdopodobne jest uzyskanie przez miasto prawomocnego pozwolenia na realizację inwestycji jeszcze w 2025 roku (uprawomocnienie decyzji, ogłoszenie kolejnego postępowania oraz jego uprawomocnienie).
Postępowanie ZRID dla odcinka na Morenie (tzw. ZRID1) trwało w Urzędzie Miejskim w Gdańsku 6 miesięcy, przy braku jakichkolwiek form sprzeciwu i przy zupełnym pominięciu mieszkańców.

Przyjmując jednak optymistyczny scenariusz, że w innych urzędach podobne postępowanie trwałoby podobną ilość czasu, oznacza to najwcześniejsze ogłoszenie przetargu na przełomie 2025 / 2026 roku.

Spójrzmy na inne inwestycje tramwajowe w Polsce:

* Trasa Łagiewnicka w Krakowie (3,7 km, tunel 700 m) - Czas budowy: 4 lata (2018–2022)
* Tramwaj do Wilanowa w Warszawie (7,5 km, bez tunelu) - Czas budowy: 3,5 roku (2021–2025, planowane zakończenie).
* Tramwaj na Naramowice w Poznaniu (3,3 km, bez tunelu) - Czas budowy: 2 lata i 9 miesięcy (2019–2022)

Samorządy realizujące powyższe inwestycje, od ogłoszenia przetargu do podpisania umowy z wykonawcą, potrzebowały minimum rok. Częściej bliżej dwóch - ze względu na odwołania bądź zmiany w projekcie. Mamy więc koniec 2026, początek 2027 - najwcześniej.

Dofinansowanie unijne wymaga rozliczenia projektu do końca 2029 roku, co oznaczałoby niesamowicie szybkie tempo prac rozpoczynających się pod koniec 2026 roku.
Wciąż realne, ale coraz mniej prawdopodobne.

Nie wiem, czy to wszystko jest optymistyczne (odwleka inwestycję) czy pesymistyczne (pokazuje nieudolność i niemoc inwestycyjną naszego miasta).