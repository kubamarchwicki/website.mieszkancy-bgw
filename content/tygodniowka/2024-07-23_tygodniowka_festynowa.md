+++
title = '"Tygodniówka" festynowa - 23 lipca'
date = '2024-07-23'
draft = false
tags = ['tygodniówka']
+++

Wydanie specjalnie newslettera przed festynem na Bohaterów Getta 27 lipca 2024.

<!--more-->

Drodzy sąsiedzi, przyjaciele,

Tym razem nie o sprawach tramwajowych, ale też ważnych - o ile nie ważniejszych. O festynie na Bohaterów Getta Warszawskiego. Już w tą sobotę (tj. **27 lipca 2024r - sobota, po godzinie 16**). Przyświeca nam cel podzielenia się atutami naszej okolicy.
Zanim oficjalnie pojawi się grafik, chcieliśmy z Wami podzielić się tym co zaplanowaliśmy. Ale…nie tylko. Czytaj do końca albo od końca ;)

O samym festynie wiadomo z plakatów, które pojawiły się na drzwiach (plakatów autorstwa naszego sąsiada - Pawła Króla - https://www.pawelkrolart.com/).
Jednak festyn to nie tylko możliwość spotkania i poznania sąsiadów, ale także szereg rozrywek. Możecie się spodziewać fajnych rzeczy dla dużych i małych, dla starszych i młodszych.

Mamy w planach:
**Żywą bibliotekę** - Książką w tej formie będą mieszkańcy, a czytelnikiem - goście. Będzie można zadać konkretne pytanie bez sięgania do spisu treści.

**Katalog starych zdjęć** i archiwum części kamienic. Chcesz pokazać swoje zdjęcia z przeszłości?To my też! Odpowiedź proszę na tego maila.  

**Warsztaty kreatywne z materiałem** - czyli jak samodzielnie zrobić torbę ze starej koszulki, bądź jak tchnąć nowe życie w niechciany już ciuch dekorując go elementami miejskiego otoczenia. Także jak macie niechciane t-shirty, możecie zabrać je ze sobą.

**Dużo farb i plakatów** - więc będzie można wymienić plakat protestu na nowszy, lepszy, lub zrobić dla kogoś. Albo po prostu potrenować kreskę. I nie, nie musi być o tramwaju..  Ale nie tylko my będziemy malować, będziemy gościć artystę, który pomaluje dla nas. Artystą będziecie Wy!

**Muzycznie** wesprą nas lokalne kolektywy muzyczne **Sekatory i Wibrysy**, a do wieczora tanecznie będą przygrywać znajomi DJe.

Będzie coś do popicia i przekąszenia, może wata cukrowa, może coś z lokalnych zaprzyjaźnionych restauracji.

**I teraz TO najważniejsze**. Festyn przygotowujemy własnymi siłami z pomocą przyjaciół. Ale przyjaciół nigdy nie ma zbyt wielu. Więc jeżeli czujesz że możesz nam pomóc - napisz!
Chcesz przygotować babkę lub piernik na festyn? Albo jesteś królową/królem cynamonek? Robisz najlepszą na świecie lemoniadę?
Albo chcesz oprowadzić chętnych po zakamarkach swojej kamienicy? Znasz lepiej niż inni historię budynku Katedry Wysokich Napięć, czyli niegdysiejszej siedziby loży masonów?
Napisz do nas, a z przyjemnością włączymy to w program festyny.

Widzimy się w sobotę o 16 - https://mieszkancybgw.pl/festyn/
W imieniu całej ferajny przygotowującej festyn, piszący te słowa - Jakub

PS. Przekazujcie znajomym, rodzinie, przyjaciołom. Przychodźcie z dziećmi, wnukami, psami. Wszyscy są mile widziani