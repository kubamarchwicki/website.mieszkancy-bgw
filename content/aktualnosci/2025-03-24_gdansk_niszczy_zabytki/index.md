+++
title = '… o tym jak Miasto Gdańsk i DRMG niszczą zabytki'
date = '2025-03-24'
tags = ['aktualnosci']
[cover]
    image = 'fb_cover.png' 
    relative = true
+++

Budowa trasy tramwajowej Nowa Politechniczna (Gdańsk Południe-Wrzeszcz / GPW) wymaga od inwestora ingerencji w zabytkową tkanę miasta. Przedsmak tego co się może dziać mamy już dzisiaj, gdy miasto nielegalnie rozpoczyna prace mające na celu zniszczenie pozostałych elementów dworu w Dolinie Królewskiej.

<!-- more -->

Park Królewskiej Doliny znajdujący się pomiędzy ulicami Do Studzienki a Sobieskiego w Gdańsku zobacz na mapie Gdańska to niezwykłe miejsce, które tworzą wzgórza morenowe oraz malowniczy potok. Nazwę zawdzięcza wizycie króla Jana III Sobieskiego, który w 1677 r. przybył do Gdańska. Król był pod wrażeniem piękna parku, rezydencji i samej okolicy. Zażyczył sobie, by odtąd teren nazywać Królewską Doliną ([można przeczytać więcej na stronie trojmiasto.pl](https://www.trojmiasto.pl/historia/Niezwykla-historia-Krolewskiej-Doliny-w-Gdansku-n136349.html)).

Aby móc wybudować linię tramwajową, miasto zdecydowało się przenieść bramę w inne miejsce. Aby tego dokonać DRMG zamówiło projekt budowlany (w listopadzie 2023) i na jego podstawie wystąpić o uzgodnienie konserwatorskie (występując z wnioskiem WUiA-V.6740.165-3.2024.WK.83390 - 28 marca 2024). Wniosek został uzgodniony już 4 kwietnia 2024 - bez uwag ([postanowienie konserwatora zabytków](2024-11-20_Konserwator_ZN.5152.133.2024.ReKo.pdf)). 
Na tej podstawie DRMG uzyskało pozwolenie na budowę (decyzją z 15 kwietnia 2024 na podstawie wniosku z 22 lutego 2024r. - [treść decyzji](2024-04-15_decyzja_pozwolenie_na_budowe.pdf)). 

To brzmi jak relatywnie typowa procedura gdyby nie fakt że 27 lutego 2023 r. Pomorski Wojewódzki Konserwator Zabytków wszczął z urzędu postępowanie administracyjne w sprawie wpisu do rejestru zabytków parku w zespole dworsko-parkowym w Królewskiej Dolinie w Gdańsku wraz z dwoma budynkami oraz reliktami bramy. W każdym z późniejszych dokumentów i każdym kolejnym postępowaniu (uzgodnienia konserwatorskie, pozwolenia na budowę) fakt o procedurze o wpisie do rejestru został pominięty - [potwierdzenie wszczęcia procedury wpisu do rejestru zabytków](2024-10-07_UDIP_brama-konserwator_postepowania.pdf). 

![Potwierdzenie wszczęcia procedury wpisu do rejestru zabytków](image.png)

Co więcej, we wrześniu 2024 roku, Towarzystwo Opieki nad Zabytkami Oddział w
Gdańsku, które nie wiedziało o toczącej się od 2023 r. procedurze wpisu przedmiotowego zabytku do rejestru zabytków złożyło pilnie wniosek o wpisanie Parku i Bramy do rejestru. Wtedy to wyszło na jaw, że procedura jest już w toku, a biuro konserwatora potraktowało wniosek o dopuszczenie TONZ do udziału w postępowaniu na prawach strony w związku z wcześniejszym wszczęciem sprawy z urzędu. 

Niemniej, konserwator albo nie informował inwestora (DRMG) o toczącym się postępowaniu, albo DRMG świadomie zignorowało informację o wpisie do rejstru zabytków. Faktem jest, że w oficjalnych dokumentach pomiędzy DRMG i konserwatorem, nie ma ani jednej wzmianki o toczącym się postępowaniu. 

W związku z tym powyższym, nie niepokojone niczym DRMG ogłosiło przetarg na wyłonienie wykonawcy - trzykrotnie. W czerwcu, sierpniu i październiku 2024 próbując wyłonic wykonawce. Za każdym razem bez skutku. Za każdym razem oferty w przetargu znacząco przewyższały kwotę, którą Miasto planowało przeznaczyć na realizację przedsięwzięcia. 
Ostatecznie DRMG podpisało umowę z firmą Budomex Trójmiasto, przeznaczając na przeniesienie bramy kwotę o 75% wyższą niż pierwotnie zamierzano. DRMG podpisało umowę na 396543 zł, podczas gdy kwota która była pierwotnie przeznaczona na ten cel to 225845 zł. 

Budomex Trójmiasto sp z o.o. weszła na plac budowy 21 marca 2024, rozpoczynając pracę i łamiąc tym samym prawo. 

Wykonawca (Budomex Trójmiasto sp z o.o.) i inwestor (Dyrekcja Rozbudowy Miasta Gdańska) łamie art. 10a ustawy o ochronie zabytków i opiece nad zabytkami, który mówi, że **od momentu wszczęcia postępowania o wpis, do czasu jego zakończenia, obiekt traktowany jest jak zabytek i podlega ochronie**. Samo wszczęcie procedury oznacza bowiem, że: **nie można go bez zgody konserwatora zniszczyć ani znacząco przekształcić** – wszelkie prace budowlane, rozbiórkowe czy zmiany zagospodarowania terenu mogą zostać wstrzymane. 


{{< gallery path="2025-03-24_gdansk_niszczy_zabytki" title="DRMG nielegalnie rozpoczyna pracę budowlane" show_title="true">}}
