+++
title = '"Tramwajówka" - lipiec 2025'
date = '2025-07-25'
draft = false
tags = ['tygodniówka']
+++

Nieregularność tego newslettera mnie także daje do myślenia. To, że przez jakiś czas nie piszemy, nie znaczy że się poddaliśmy. To raczej oznacza, że będąc grupą osób działających na rzecz lokalnej społeczności nie zatrudniamy firm PR za miliony złotych (jak Urząd Miasta), aby komunikować się wszystkimi możliwymi kanałami. 
Co też oznacza, że jak czytasz to i stwierdzasz: “A... to jest coś w czym mógłbym pomóc!” - to napisz do mnie i pogadamy. 

<!-- more -->

Aaaa.. i ważne: 31 sierpnia zorganizujemy Wrzeszcz Pointz - czyli kolejną imprezę na naszej ulicy. Mam nadzieję że tym razem bez deszczu. Więcej szczegółów wkrótce. Ale to też będzie okazja do rozmów.

A co w tym wydaniu tramwajówki? Będzie:
* O tym jak możesz nam pomóc - także finansowo
* O wycieku danych osobowych mieszkańców Gdańska, właścicieli nieruchomości, przez które przebiegać będzie planowana inwestycja.
* O aktualnych procedurach administracyjnych związanych z inwestycją
* O umowie na unijne dofinansowanie budowy trasy tramwajowej
* O absolutoryjnej sesji Rady Miasta Gdańska i nowych informacjach Piotra Grzelaka, dlaczego należy prowadzić inwestycję przez ulicę Bohaterów Getta Warszawskiego

Na początek od tematów trudnych - czyli finansów. Stowarzyszenie Dolina Królewska oraz pojedyncze osoby, które aktywnie działają na rzecz mieszkańców, finansują wszystkie działania z własnej kieszeni. Nasze walka o to, aby temat idiotycznej budowy linii tramwajowej przez ulicę Bohaterów Getta Warszawskiego nie został zapomniany, to nie tylko malowanie plakatów, ale wydruki, ulotki oraz prawnicy. Finansujemy wszystko z własnej kieszeni. O ile na początek to była tylko kwestia tuszu do malowania pozostawionych po wyborach plakatów, to z każdym kolejnym miesiącem nasze działania to konkretne wydatki - idące w coraz większe sumy. 
Teraz możesz wspomóc Stowarzyszenie oraz działania dowolną kwotą na zrzutce: https://zrzutka.pl/z/bgw 

<center>
<div style="position: relative; width: 400px; height: 500px; overflow: hidden;"><iframe style="position: absolute; top:0; left: 0; bottom: 0; right: 0; width: 100%; height: 100%;" src="https://zrzutka.pl/7g2szw/widget/13" frameborder="0" scrolling="no"></iframe></div>
</center>

### Naruszenie przepisów o ochronie danych osobowych

W dokumentacji przetargowej dotyczącej nowej linii tramwajowej, Dyrekcja Rozbudowy Miasta Gdańska przez “pomyłkę” udostępniła dane osobowe setek mieszkańców. Plik zawierający m.in. imiona, nazwiska, adresy i numery ksiąg wieczystych był publicznie dostępny przez ponad miesiąc. Ujawnienie tak szczegółowych informacji stwarza poważne zagrożenie, włączając w to ryzyko kradzieży tożsamości czy oszustw finansowych. Zachęcamy wszystkich do zapoznania się ze szczegółami sprawy, aby zweryfikować, czy Wasze dane są bezpieczne.

Więcej informacji o tym, jak to sprawdzić i jakie kroki podjąć, znajdziecie w artykule: https://mieszkancybgw.pl/aktualnosci/2025-07-25_wyciek_danych_w_drmg/

Przede wszystkim warto skontaktować się bezpośrednio z DRMG, aby zweryfikować, czy doszło do naruszenia naszych danych osobowych. Można to zrobić telefonicznie (58 320 51 20) lub mailowo (iod.drmg@gdansk.gda.pl).

### Jak się ma procedura administracyjna?

Miasto powoli i z uporem prze do przodu. Zostały wszczęte procedury administracyjne ZRID oraz ULLK. Staramy się zostać stroną obu postępowań. 

Procedura przed Wodami Polskimi wciąż trwa. II instancja nie wypowiedziała się na temat decyzji wznawiającej postępowanie. Niekorzystny wyrok sądu administracyjnego dotyczący wstrzymania pozwolenia wodnoprawnego został przez nas zaskarżony.

Miasta ma prawo występować o pozwolenia administracyjne nie posiadając wcześniejszych decyzji. Nie dostanie zgody bez decyzji administracyjnych - ale może wszczynać postępowania. I tak robi. Miało to miejsce z dofinansowaniem unijnym (o czym poniżej). Tak samo miasto stara się działać w kwestii pozwoleń na realizację inwestycji.

Natomiast pewnym małym sukcesem jest wpis do rejestru zabytków reliktów bramy w Dolinie Królewskiej - co wymaga kolejnych uzgodnień konserwatorskich.

### Umowa o dofinansowaniu budowy trasy

Z ogromnym niepokojem przyjęliśmy informację o przyznaniu unijnego dofinansowania dla trasy GP-W. To dla nas kolejny dowód na to, że inwestycja jest realizowana z pominięciem naszego głosu i bez rzetelnych konsultacji społecznych. Miasto twierdzi, że spotkania informacyjne z 2016 roku były formą konsultacji, ale my, mieszkańcy, nigdy nie mieliśmy realnej szansy wypowiedzieć się w tej sprawie.

Więcej o dofinansowaniu i szczegółach napisaliśmy tutaj: https://mieszkancybgw.pl/aktualnosci/2025-05-30_decyzja_cupt/

### Absolutoryjna sesja rady miasta

Podczas czerwcowej sesji Rady Miasta Gdańska, jako mieszkańcy w sposób zdecydowany i zorganizowany wyraziliśmy nasz sprzeciw wobec planowanej inwestycji tramwajowej. Nasz głos był silny i merytoryczny - mamy nadzieję!

W naszym imieniu przemówiły trzy osoby, które mamy nadzieję, że godnie reprezentowały całą naszą społeczność: Ania Tracz, Michał Błaut i ja piszący te słowa - Jakub Marchwicki

Pokazaliśmy, że nie jesteśmy biernymi obserwatorami, ale zorganizowaną społecznością. Dogłębnie przeanalizowaliśmy dokumentację, wykazaliśmy jej sprzeczności i publicznie domagamy się transparentności oraz wstrzymania szkodliwego dla nas projektu.

Więcej przeczytacie: https://mieszkancybgw.pl/aktualnosci/2025-06-26_sesja_rady_miasta/ - włącznie z zapisem wideo naszych wystąpień.

---

Tak więc widzicie, działamy. A teraz dodatkowo możesz wspomóc Stowarzyszenie nie tylko czynem, słowem - ale też drobną kwotą  https://zrzutka.pl/z/bgw 
